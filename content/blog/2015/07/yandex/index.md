
---
title: Yandex müşteri ilişkileri
date: 2015-07-01T12:19:30.980Z
lead: Yaşadığım GPS sorunlarını çok ciddi bir özenle hızlıca çözdüler
---
Bugüne kadar bir çok firmayla ciddi kavgalar ettiğimi ve bir çoğunda da haklı olan tarafta olduğum için direne direne kazandığımı blogumdaki diğer yazılardan anlayabilirsiniz. Saatler süren telefon kavgalarımdan rahatsız olduğu için ev arkadaşım da bazen kapısını falan kapatır.

**Gelelim Yandex ile yaşadığım senaryoya;**

Giriş kısmına bakarak, Yandex ile nasıl kavga ettin diye düşünmeyin gerçekten çok ciddi bir memnuniyet yazısıdır :)

**25 Aralık 2014 Perşembe:**

Yaşadığım bir sıkıntı üzerine ofisteki arkadaşlarla da karşılaştırmalı testlerimize göre ortada bir sorun vardı. Yandex Maps lokasyonumu doğru gösteremiyordu. Geliştirdiğimiz uygulama lokasyon bazlı olduğu için sık sık cihazdan da testler yapıyordum. Çok saşırtıcı bir sonuç verince bunu Youtube üzerinden paylaşmak istedim.

{{< youtube GSOTw824pUY >}}

Özetle Yandex’ın lokasyon servisi garip bir şekilde Uzunçayır metrobüs durağına bizi sabitliyordu. Yandex servisi kullanan BiTaksi’nin de aynı şekilde lokasyonu sabitliyor olması ciddi sorun çıkarıyordu. Taksi çağırmak istesem ve dikkatsiz olsaydım farklı bir adrese taksi gitmesi gerekecekti. **8 Ocak 2014 Perşembe:**

Aradan geçen 2 haftadan sonra beklenmedik bir şekilde Yandex takımından mail aldım. Bu belirtilen 2 haftanın içerisinde 4 günlük kar tatili ve yılbaşı tatili olduğunu da düşünürsek gayet hızlı bir şekilde dönüş yapıldığı için şaşırdım. Daha ilginç olanı videonun sadece 48 defa izlenmiş olmasına rağmen Yandex’in ürüne sahiplenerek müşterisine sorunun devam edip etmediğini sorması oldu.

Sorunun devam ettiğini ve hangi koşullarda karşılaştığımı ve yaptığım testleri içeren bir mail attığımda karşımda konusunda yeterli teknik donanıma sahip birisi olduğunu görünce çok saşırdım. Çünkü normalde bu tarz sosyal medya üzerinden müşteri ilişkileri yönetmek isteyen firmalarda sadece kayıt açan ve hazır cevap veren kişiler bulunuyor. Yandex’i de bu konudaki özenli çabasından dolayı tebrik etmek gerekiyor.

Sorunumu özetlemek gerekirse [Wi-Fi positioning system](http://en.wikipedia.org/wiki/Wi-Fi_positioning_system) olarak bilinen ve GPS olmadan da lokasyon bulmayı sağlayan bu sistemin güncelleme hızı ile ilgili bir sıkıntı oluşmuş. Bunun da sebebi aslında çok yakın tarihte bizim ofisimizi taşıyor olmamızdır.

Yandex personelinin konuyu açıklarken yeterince detaya girmesi ve üstüne benzer bir sorunu kendi ofislerini taşırken de yaşadıklarını çok uzun sürmeyeceğini belirttiler. Yaşadığım sorunun inanılmaz bir sıkıntı yaratmamasına rağmen bu kadar ilgili olmaları, rakip firmalar ile ilgili cümleleri kullanırken gösterdikleri özen ve bence en önemlisi kendi dilimden birisi ile bu problemin çözümü için iletişimde oluyor olmak beni gerçekten mutlu etmiştir.

Sorduğum sorulara da 18:20 olmasına rağmen cevap veriyor olmalarını da unutmamak gerekiyor

**PS:** Mail içeriğindeki teknik detayları sizleri sıkmamak adına çıkardım ve özetlemeye çalıştım, teknik tarafını merak eden varsa sorabilir :) Yandex ekibindeki çalışanlara isimlerini de belirterek teşekkür etmek istedim ama isim paylaşılmaması üzerine anlaştığımız için belirtemiyorum
